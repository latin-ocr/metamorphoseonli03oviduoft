P. OVIDI NASONIS

vox manet; ossa serunt lapidis traxisse figuram.

[inde latet silvis nulloque in monte videturj 400
omnibus auditur; sonus est, qui vivit in illa.]

fons erat illimis nitidis argenteus undis,

quern neque pastores neque pastae rnonte capellae
contigerant, aliudve pecus ; quern nulla volucris

nec fera turbarat, nec lapsus ab arbore ramus. 410
gramen erat circa, quod proximus unior alebat,

silvaque, sole locum passura tepescere nuno.

hic puer et studio venandi lassus et aestu

procubuit, faciemque loci fontemque secutus.

dumque sitim sedare cupit, sitis altera crevit3 4¹5
dumque bibit, visae correptus imagine formae

spem sine corpore amat 3 corpus putat esse, quod umbra est.
astupet ipse sibi, vultuque immotus eodem

haeret, ut e Pario formatum marmore signum.

spectat humi positus geminum, sua lumina, sidus, 420
et dignos Baccho, dignos et Apolline crines

impubesque genas et eburnea colla decusque

oris et in niveo mixtum candore ruborem ;

cunctaque miratur quibus est mirabilis ipse.

se cupit imprudens, et qui probat, ipse probatur, 425
dumque petit, petitur, pariterque accendit et ardet.
irrita fallaci quotiens dedit oscula fonti!

in mediis quotiens visum captantia collum

bracchia mersit aquis, nec se deprendit in illis!

quid videat, nescit, sed quod videt, uritur illo, 430
atque oculos idem, qui decipit, incitat error.

credule, quid frustra simulacra fugacia captas?

quod petis, est nusquam: quod amas, avertere, perdes.
ista repercussae, quarn cernis, imaginis umbra est:

nil habet ista sui: tecum venitque manetque, 435
tecum discedet, si tu discedere possis.

non illum Cereris, non illum cura quietis

