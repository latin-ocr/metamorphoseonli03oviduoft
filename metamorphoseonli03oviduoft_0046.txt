P. OVIDI NASONIS

nunc sinitis sine Marte capi. vosne, acrior aetas, 540
ο iuvenes, propiorque meae? quos arma tenere

non thyrsos, galeaque tegi, non fronde decebat.

este, precor, memores qua sitis stirpe creati,

illiusque animm, qui multos perdidit unus,

sumite serpentis; pro fontibus ille lacuque 545
interiit: at vos pro fama vincite vestra.

ille dedit leto fortes, vos pellite molles

et patrium retinete decus. si fata vetabant

stare diu Thebas, utinam tormenta virique

moenia diruerent, ferrumque ignisque sonarent. 550
essemus miseri sine crimine, sorsque querenda,

non celanda foret, lacrimaeque pudore carerent.

at nunc a puero Thebae capientur inermi,

quem neque bella iuvant nec tela nec usus equorum,
sed madidi murra crines mollesque coronae 555
purpuraque et pictis intextum vestibus aurum.

quern quidem ego actutum (modo vos absistite) cogam
adsumptumque patrem commentaque sacra fateri.

an satis Acrisio est animi contemnere vanum

numen et Argolicas venienti claudere portas? 560
Penthea terrebit cum totis advena Thebis?

‘ite citi⁷ (famulis hoc imperat) ‘ite ducemque

attrahite huc vinctum. iussis mora segnis abest0.'

hunc avus, hunc Athamas, hunc cetera turba suorum
corripiunt dictis frustraque inhibere laborant. 565
acrior admonitu est, irritaturque retenta

et crescit rabies, moderaminaque ipsa nocebant.

sic ego torrentem, qua nil obstabat eunti,

lenius et modico strepitu decurrere vidi:

at quacumque trabes obstructaque saxa tenebant, 570
spumeus et fervens et ab obice saevior ibat.

ecce cruentati redeunt, et Bacchus ubi esset

quaerenti domino, Bacchum vidisse negarunt.

