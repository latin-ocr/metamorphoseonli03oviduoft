METAMORPHOSEON LIB. 111

hic oculis illum cernentem sacra profanis

prima videt, prima est insano concita cursu,

prima suum misso violavit Penthea thyrso

mater, et ‘o geminae' clamavit ‘adeste sorores!
ille aper, in nostris errat qui maximus agris,

ille mihi feriendus aper ’. ruit omnis in unum
turba surens3 cunctae coeunt trepidumque sequuntur,
iarn trepidum, iam verba minus violenta loquentem,
iam se damnantem, iam se peccasse fatentem.
saucius ille tamen ‘fer opem, matertera’ dixit
ιΑιιῐοηοὲἑῖ moveant animos Actaeonis umbrae ’.
illa quis Actaeon, nescit, dextramque precantis
abstulit 3 Inoo lacerata est altera raptu.

non habet infelix, quae matri bracchia tendat,
trunca sed ostendens dereptis vulnera membris,
‘adspice, mater’ ait. visis ululavit Agaue,

collaque iactavit crinemque per aera movit,
avulsumque caput digitis complexa cruentis

clamat, ιἰο, comites, opus haec victoria nostrum est!
non citius frondes autumni frigore tactas

iamque male haerentes alta rapit arbore ventus,
quam sunt membra viri manibus direpta nefandis.
talibus exemplis monitae nova sacra frequentant
turaque dant sanctasque colunt Ismenides aras.

720

