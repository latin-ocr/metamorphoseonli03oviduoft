P. ovml NASONIS ’

at Libys, obstantes dum vult obvertere remos,
in spatium resilire manus breve vidit, et illas
iam non esse manus, iam pinnas posse vocari.
alter ad intortos cupiens dare bracchia funes,
bracchia non habuit, truncoque repandus in undas
corpore desiluit ; falcata novissima cauda est,
qualia dimidiae sinuantur cornua lunae.
undique dant saltus multaque adspergine rorant
emerguntque iterum redeuntque sub aequora rursus
inque chori ludunt speciem lascivaque iactant
corpora et acceptum patulis mare naribus efflant.
de inodo viginti (tot enim ratis illa ferebat>
restabam solus. pavidum gelidumque trementi
corpore vixque meum firmat deus ‘² excute '’ dicens
“corde metum Diamque tene ⁷'. delatus in illam,
accessi sacris Baccheaque sacra frequento '.
‘Praebuimus longis’ Pentheus ‘ambagibus aures
inquit, ‘ut ira mora vires absumere posset.
praecipitem, famuli, rapite hunc cruciataque duris
corpora tormentis Stygiae demittite morti.⁷
protinus abstractus, solidis Tyrrhenus Acoetes
clauditur in tectis, et dum crudelia iussae
instrumenta necis, ferrumque ignesque, parantur,
sponte sua patuisse fores lapsasque lacertis
sponte sua fama est nullo solvente catenas.
Perstat Echionides, nec iam iubet ire, sed ipse
vadit, ubi electus facienda ad sacra Cithaeron
cantibus et clara bacchantum voce sonabat.
ut fremit acer equus, cum bellicus aere canoro
signa dedit tubicen, pugnaeque adsumit amorem,
Penthea sic ictus longis ululatibus aether
movit, et audito clamore recanduit ira.
monte fere medio est, cingentibus ultima silvis,
purus ab arboribus, spectabilis undique campus.

2

680

685

690

705

