P. OVIDI NASONIS ¹

ille mero somnoque gravis titubare videtur

vixque sequi. specto cultum faciemque gradumque:

nil ibi quod credi posset mortale videbam. 610
et sensi et dixi sociis, “quod numen in isto

corpore sit dubito, sed corpore numen in isto est.
quisquis es, o faveas nostrisque laboribus adsis:

his quoque des veniam.'' “pro nobis mitte precari '³
Dictys ait, quo non alius conscendere summas 615
ocior antemnas prensoque rudente relabi.

hoc Libys, hoc flavus prorae tutela Melanthus,

hoc probat Alcimedon et qui requiemque modumque
voce dabat remis animorum hortator Epopeus.

hoc omnes alii: praedae tam caeca cupido est. 620
“non tamen hanc sacro violari pondere pinum
perpetiar‚’⁷ dixi: “pars hic mihi maxima iuris ²¹:

inque aditu obsisto. furit audacissimus omni

de numero Lycabas, qui Tusca pulsus ab urbe

exsilium dira poenam pro caede luebat. 625
is mihi, dum resto, iuvenili guttura pugno

rupit, et excussum misisset in aequora, si non

haesissem, quamvis amens, in fune retentus.

impia turba probat factum. tum denique Bacchus
(Bacchus enim fuerat) veluti clamore solutus 630
sit sopor, aque mero redeant in pectora sensus,

“quid facitis? quis clamor?'’ ait “qua‚ dicite, nautae,
huc ope perveni? quo me deferre paratis?’'

“pone metum ” Proreus “et quos contingere portus

ede velis '', dixit: “terra sistere petita.'' 635
“ Naxon ” ait Liber “cursus advertite vestros.

illa mihi domus est, vobis erit hospita tellus'·'.

per mare fallaces perque omnia numina iurant

sic fore, meque iubent pictae dare vela carinae.

dextera Naxos erat. dextra mihi lintea danti, 640
“quid facis, o demens, quis te furor—?'’ inquit Opheltes.

