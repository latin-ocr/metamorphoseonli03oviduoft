P. OVI DI NASONIS

ille sugit per quae fuerat loca saepe secutus,

heu famulos fugit ipse suos. clamare libebat,
‘Actaeon ego sum, dominum cognoscite vestruml’
verba animo desunt: resonat latratibus aether.
prima Melanchaetes in tergo vulnera fecit,

proxima Therodamas 3 Oresitrophus haesit in armo:

(tardius exierant, sed per compendia montis
anticipata via est.) dominum retinentibus illis,
cetera turba coit confertque in corpore dentes.
iarn loca vulneribus desunt: gemit ille sonumque
etsi non hominis, quem non tamen edere possit
cervus, habet, maestisque replet iuga nota querelis,
et genibus pronis supplex similisque roganti
circumfert tacitos, tamquam sua bracchia, vultus.
at comites rapidum solitis hortatibus agmen
ignari instigant, oculisque Actaeona quaerunt,
et velut absentem certatim Actaeona clamant,
(ad nomen caput ille refert) et abesse queruntur
nec capere oblatae segnem spectacula praedae.
vellet abesse quidem, sed adest3 velletque videre,
non etiarn sentire canum fera facta suorum.
undique circumstant, mersisque in corpore rostris
dilacerant falsi dominum sub imagine cervi.
[nec, nisi finita per plurima vulnera vita,
ira pharetratae fertur satiata Dianae]

Rumor in ambiguo est, aliis violentior aequo
visa dea est 3 alii laudant dignamque severa
virginitate vocant; pars invenit utraque causas.

N ARCISSUS.

Namque ter ad quinos unum Cephisius annos
addiderat, poteratque puer iuvenisque videri.
multi illum iuvenes, multae cupiere puellae.
sed fuit in tenera tam dura superbia forma:

²30

255

'²40

245

250

²55

35¹

