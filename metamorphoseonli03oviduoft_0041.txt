M 13‘1'AMORPHOSEON LIB. lII

nulli illum iuvenes, nullae tetigere puellae. 355
adspicit hunc trepidos agitantem in retia cervos

vocalis nymphe, quae nec reticere loquenti

nec prior ipsa loqui didicit, resonabilis Echo.

corpus adhuc Echo, non vox erat ; et tamen usum
garrula non alium, quam nunc habet, oris habebat, 360
reddere de multis ut verba novissima posset.

ergo ubi Narcissum per devia rura vagantem 370
vidit et incaluit, sequitur vestigia furtim;

quoque magis sequitur, flamma propiore calescit,

non aliter, quam cum summis circumlita taedis

admotas rapiunt vivacia sulphura flammas.

o quotiens voluit blandis accedere dictis 375
et molles adhibere preces: natura repugnat,

nec sinit incipiat3 sed quod sinit, illa parata est
exspectare sonOS, ad quos sua verba remittat.

forte puer comitum seductus ab agmine fido

dixerat, ‘ecquis adest?' et ‘adest' responderat Echo. 380
hic stupet; utque aciem partes dimittit in ornnes,

voce ‘veni !' magna clamat: vocat illa vocantem.
respicit, et rursus nullo veniente, ‘quid,' inquit,

‘me fugis?' et totidem quot dixit verba recepit.

perstat, et alternae deceptus imagine vocis, 385
‘huc coeamus’ ait. nullique libentius umquam
responsura sono, ‘coeamus’ rettulit Echo,

et verbis favet ipsa suis egressaque silva

ibat ut iniceret sperato bracchia collo.

ille fugit fugiensque manus complexibus aufert. 390
spreta latet silvis, pudibundaque frondibus ora

protegit et solis ex illo vivit in antris.

sed tamen haeret amor crescitque dolore repulsae. 395
extenuant vigiles corpus miserabile curae,

adducitque cutem macies, et in aera sucus

corporis omnis abit 3 vox tantum atque ossa supersunt.

