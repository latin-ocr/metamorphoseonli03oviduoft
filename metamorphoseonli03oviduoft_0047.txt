M ETAMOR PHOSEON Η Β. 111

‘hunc' dixere ‘tamen comitem famulumque sacrorum
cepimus'; et tradunt manibus post terga revinctis 575
sacra dei quendam Tyrrhena gente secutum.
Adspicit hunc Pentheus oculis, quos ira tremendos
fecerat et, quamquam poenae vix tempora differt,
‘o periture, tuaque aliis documenta dature
morte,' ait, ‘ede tuum nomen nomenque parentum 580
et patriam, morisque novi cur sacra frequentes!

Ille metu vacuus, ‘nomen mihi' dixit ‘Acoetes,
patria Maeonia est, humili de plebe parentes.
non mihi quae duri colerent pater arva iuvenci
lanigerosve gregeS‚ non ulla armenta reliquit: 585
pauper et ipse fuit, linoque solebat et hamis
decipere et calamo salientes ducere pisces
ars illi sua census erat. cum traderet artem,
“accipe quas habeo, studii successor et heres ⁷'‚
dixit “opes⁷’. moriensque mihi nil ille reliquit 590
praeter aquas: unum hoc possum appellare paternum.
mox ego, ne scopulis haererem semper in isdem,
addidici regimen dextra moderante carinae
flectere, et Oleniae sidus pluviale Capellae
Taygetenque Hyadasque oculis Arctonque notavi 595
ventorumque domos et portus puppibus aptos.
forte petens Delon Chiae telluris ad oras
applicor et dextris adducor litora remis,
doque leves saltus udaeque immittor harenae.
nox ubi consumpta est (aurora rubescere primo 600
coeperat), exsurgo laticesque inferre recentes
admoneo, monstroque viam quae ducit ad undas.
ipse quid aura mihi tumulo promittat ab alto
prospicio comitesque voco repetoque carinam.
“adsumus en !⁷’ inquit sociorum primus Opheltes, 605
utque putat, praedam deserto nactus in agro,
virginea puerum ducit per litora forma.

