P. OVIDI NASONIS
METAMORPHOSEON

LIBER TERTIUS

IAMQVE deus posita fallacis imagine tauri

se confessus erat Dictaeaque rura tenebat,

curn pater ignarus Cadmo perquirere raptam

imperat, et poenam, si non invenerit, addit

exsilium, facto pius et sceleratus eodem. 5
orbe pererrato (quis enim deprendere possit

furta Iovis ?) profugus patriamque iramque parentis

vitat Agenorides, Phoebique oracula supplex

consulit et, quae sit tellus habitanda, requirit.

‘bos tibi,‘ Phoebus ait, ‘solis occurret in arvis, 10
nullum passa iugum, curvique immunis aratri:

hac duce carpe vias, et, qua requieverit herba,

moenia fac condas, Boeotiaque illa vocato!

vix bene Castalio Cadmus descenderat antro,
incustoditam lente videt ire iuvencam, 15
nullum servitii signum cervice gerentem:

subsequitur pressoque legit vestigia gressu,

auctoremque viae Phoebum taciturnus adorat.

iarn vada Cephisi Panopesque evaserat arva:

bos stetit, et tollens speciosam cornibus altis 20
ad caelum frontem mugitibus impulit auras3

atque ita respiciens comites sua terga sequentes
procubuit, teneraque latus submisit in herba.

